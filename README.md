# Webtypografie - Minor VID

Mijn ontwerpproces: Week 1 t/m 3 
Naam: Tim Disseldorp
Klas: VID1
Docent: Vasilis van Gemert

## De Opdracht

Ik moest een ondertiteling ontwerpen voor een doof persoon (Darice). De bedoeling is dat Darice de film net zo ervaart als mensen die wel kunnen horen. Als ontwerper moet je ervoor zorgeen dat je alles visueel in kaart brengt d.m.v. CSS. Hierbij was het vooral de bedoeling om vooral te experimenteren om te kijken wat voor visuele verandering het best bij Darice past. 

## Week 1

In de eerste week van het vak Webtypografie heb ik kennis gemaakt met het vak en de docent. Na de eerste hoorcollege (online-les) heb ik als eerste GitHub op mijn computer geïnstalleerd. Daarna heb ik de code bekeken op mijn brackets om erachter te komen hoe de code in elkaar zat en ben ik op internet gaan kijken naar visuele tricks. Ik ben vooral op heel veel kennis gekomen door de website https://css-tricks.com. 

## Onderzoek

Ik heb onderzoek gedaan naar de verschillende personages uit de fim en die praten in de captions. Daarna ging ik experimenteren met de kleur & grootte van de tekst. Uiteindelijk kwam ik erachter dat het een slim idee was om de personages gemakkelijk van elkaar te onderscheiden door ieder personage een eigen unieke kleur te geven. Echter was mijn idee nog niet helemaal zeker, omdat ik eerst wil weten of Darice dit wel een goed idee vond. 

Ook ben ik de film gaan kijken om erachter te komen wat de sfeer van de film was. Uit mijn conclusie kwam ik erachter dat de stukjes uit de video erg duistere sfeer bevat. Daarnaast had ik nog extra onderzoek gedaan naar de man die de audio van de film heeft bewerkt. Dit was Hans Zimmer en staat bekend om een van de bekendste filmcomponisten van de moderne filmmuziek. Hij componeerde muziek voor meer dan 150 soundtracks, waaronder die van Gladiator, Pirates of the Caribbean, Madagascar, Kung Fu Panda en nog veel meer. Al met al is het een man met veel kwaliteiten en ervaring. 

Vervolgens ben ik bewezig geweest om een animatie toe te voegen op de eerste 2 geluiden van de video fragment. Echter had ik niet heel veel ervaring op het gebied van CSS, maar wilde al wel wat proberen voor de eerste werkgroep. Uiteindelijk na een aantal codes te hebben getest en te kijken of iets werkte was mijn eerste experiment gelukt. Ik had de achtergrondkleur gecombineerd met de keyframes om de video van een visueel beeld te voor zien bij de eerste geluiden. Mijn eerste experiment heb ik ook gepresenteerd aan Vasilis tijdens de eerste werkgroep en hij vertelde dat ik vooral zo door moest blijven gaan met experimenteren. 

## Vragen voor Darice

Ik en mijn groepje (Luna, Nicole & Desi) hebben voor Darice een aantal vragen opgesteld om meer te weten te komen over Darice. De vragen hebben wij samen opgesteld op 3 maart 2021 en de volgende dag tijdens de eerste werkgroep gevraagd aan Darice. Wat wij allemaal te weten wilden komen staat op de laatste pagina weergegeven.

## Week 2 

## Lettertypes van de personages 

In de tweede week ben ik vooral bezig geweest om de personages en geluiden duidelijker te visualiseren. Na het gesprek met Darice ben ik erachter gekomen dat ze het erg belangrijk dat als de ondertiteling duidelijk en fijn leestbaar is gemaakt. Hierbij gaf ze als tip dat Brenner Sans en Sans serif de beste lettertypes zijn die het makkelijkst leest. Ook vertelde Darice dat ze de lettertype monospace goed gebruikt kan worden bij een robot-stem (computer). Bij voice 3 (“Fuck off - skin job”) heb ik gekozen voor de lettertype Brenner Condensed, omdat dit lettertype er dik en beknopt eruit ziet. De man (collega) van Officer KD6 - 3.7. straalt dit ook uit bij zijn uitspraak. Zijn uitspraak was op een lagere toonhoogte gezegd, waardoor het meer leek op verluisterend uitschelden. Alsof de collega wilde dat niet iedereen het moest horen, maar vooral persoonlijk bedoeld was voor Officer KD6 - 3.7. 

## Geluiden & Video beweging

Ook ben ik vooral bezig geweest met de opkomende pieptoon die steeds harder en vervelender wordt. Ik heb zitten experimenteren met een cirkel te plaatsen op de achtergrond. Deze cirkel heb ik gecombineerd met keyframes. Op het begin was het erg veel oefenen en testen wat er gebeurt met de cirkel als je die van groot -> klein liet lopen en andersom. In mijn feedbacksessie met Vasilis kreeg ik te horen dat ik beter de cirkel van klein -> groot kan laten lopen. Dit komt doordat het visuele rondje dan beter aansluiten bij de pieptoon, omdat deze harder en vervelender werd. Ook kreeg ik te horen dat ik meer moest kijken naar de kleurengebruik, omdat het er nog feller en vervelender uit kan komen te zien. Daarintegen kreeg ik van Darice te horen dat de achtergrond niet feller moest worden, omdat het anders te irritant zou worden. 

Tijdens de hoge pieptoon heb ik gebruikt gemaakt van een scale op de video. Deze scale zorgt ervoor dat de beeld van de video wordt vergroot of verkleind. Ik had er voor gekozen om de beeld te verkleinen, waardoor het beeld aan het einde van de hoge pieptoon nauwelijks meer te zien was. Echter vond Darice dit niet een heel goed idee, omdat ze wel nog graag naar het beeld wilt kijken. Daarna vertelde ze wel dat het een leuk idee was om met het formaat van het beeld te spelen, maar dat hij niet te klein moet worden. Als tweede gaf ze mij feedback om aan te geven wat voor geluidje er wordt afgespeeld op de achtergrond, zodat zij weet dit geluidje speelt nu af. En als laatste gaf ze nog als tip om goed te kijken naar het kleurengebruik voor de ondertiteling, zodat alles goed leesbaar is. Hierbij bedoelde ze dat ik vooral kan experimenteren met verschillende diktes en groottes, waardoor de tekst goed leesbaar blijft.

## Feedbacksessie 2 - Vasilis

In het feedbackgesprek met Vasilis kreeg ik te horen dat mijn animaties op de video erg goed passen op de geluiden van de track. Hier was Vasilis erg positief over, echter kon ik nog wel kijken naar de cirkel-effect om deze feller te laten worden. Alleen is dit niet erg toepasselijk, omdat Darice vertelde dat het juist niet feller moest worden. Uiteindelijk na het testen (experimenteren) met verschillende fellen, maar ook donkere kleuren heb ik ervoor gekozen om toch meer de kant te kiezen van Darice. Daarnaast vond ik het zelf ook beter om de kleuren niet te fel te maken, omdat ik ervoor wil zorgen dat de kijker (Darice) niet haar focus verliest op het kijken van de trailer. Als ik de kleuren nog feller had gemaakt, was het voor mij en de doelgroep te irritant geworden.

## Week 3 - De laatste week

In de laatste week heb ik mijn laatste feedback gesprek gehad met Vasilis, waarin ik voor de laatste keer mijn video (opdracht) kon presenteren. Voor mijn laatste feedbackgesprek ben ik vooral bezig geweest met de laatste fragment van de video. Ik heb erg veel zitten experimenteren met de radical gradient op de achtergrond. Echter kreeg ik van Vasilis te horen dat de 2e cirkel niet smooth loopt en erg ongepast en druk eruit ziet. Dit was niet mijn bedoeling, omdat dit geluidje minder erg is dan de eerste opkomende pieptoon. Dit moest ik gaan veranderen, omdat ik zeker wist dat Darice het dan ook erg irritant vond om naar te kijken. 
Als tweede kreeg ik te horen dat er teveel ruimte zit tussen de tekst van de video en de tekst van het afgespeelde geluidje. Hierdoor moeten je ogen op veel verschillende plekken kijken, terwijl je eigen wilt dat de kijker zich focust op de trailer. En als laatste feedback moet ik mijn lettertype groter maken, omdat het niet goed leesbaar was tijdens het afspelen van de video.  

# Eindoplevering - Webtypografie Onderbouwing

## Lettertype

In mijn code maak ik gebruik van de font ‘Brenner’, omdat je veel meer opties hebt dan het systeem font. Doordat ik de font Brenner gebruik kan ik bepaalde personages en emoties makkelijker van elkaar onderscheiden. Daarnaast kreeg ik te horen van Darice dat Sans en Sans serif het best en makkelijkst leesbaar is voor haar, dus daarom heb ik voor de font brenner gekozen.  

- Sans heb ik voor de hoofdpersonage gekozen, omdat het de meest bruikbare font is voor een film en daarnaast het best leesbaar is volgens Darice. 
- Brenner mono heb ik gebruikt voor de robot-stem (computer), omdat het een systematische font is en het er emotieloos uit ziet.
- Brenner condensed heb ik gebruikt voor de agressieve collega die iets kort, maar een krachtige uitspraak levert naar Officer KD6 - 3.7. 

## Achtergrond

De achtergrondkleur laat ik veranderen van #111111 (zwart) naar het geluidje die volgt. Dit kan bijvoorbeeld een geluid zijn van een alarm die de kleur rood en donker rood krijgt. Ik heb de alarm een rode kleur gegeven, omdat daarmee wordt aangetoond dat er iets gevaarlijks of spannends gebeurt in de video. Een alarm heeft vaak de kleuren rood of blauw zitten. Denk hierbij bijvoorbeeld aan een ambulance of politieauto die ergens voor spoed heen moet gaan. 

De opbouwende pieptoon (geluid6) heb ik voor gekozen om een cirkel steeds groter te laten worden. Deze cirkel begint achter het scherm en wordt steeds feller en groter. Om een paar seconden veranderd de cirkel in allerlei verschillende kleuren (groen, geel, oranje en rood). Dit zijn de kleuren die de meeste mensen ook kennen bij geluidsoverlast. Het geluid wordt namelijk steeds irritanter en harder, echter wilde Darice niet dat de kleuren te heftig gevisualiseerd werden. Ze wilt namelijk niet teveel afgeleid worden en kunnen focussen op de film.

*Bron van Gehoorschade overzicht:* https://jouwggd.nl/wp-content/uploads/2014/04/gehoorschade.png

In de 2de scene heb ik ervoor gekozen om de cirkel-effect terug te laten komen, maar dan op een rustigere manier. Dit komt doordat dit geluidje minder vervelend klinkt, dan de opbouwende pieptoon. Ik heb gekozen voor de kleur dimgray om de laatste fragment grimmiger en spannender te maken. Het is namelijk het laatste gesprek die Officer KD6 - 3. 7. moet houden met de computer om uiteindelijk te slagen voor zijn test. In het laatste fragment merk je dat het geluid erg wordt afgewisselend in de hoogte van de volume. Daarom laat ik de cirkel soms groter worden en andere keren weer kleiner worden. Uiteindelijk eindigt de cirkel groot, omdat ik daarmee visueel wil laten zien dat het gesprek is afgerond. 

## De Frame

De video laat ik bewegen aan de hand van een soundtrack. Als je kijkt naar de eerste soundtrack zie je de frame omhoog gaan en daarna weer zakken. Bij de sirena sound heb ik ervoor gekozen om de video te verschuiven door op de scale de Y-as te veranderen. Ook met de opbouwende pieptoon laat ik de video steeds iets kleiner worden, waardoor het geluid wordt ondersteund met de achtergrondkleur. Dit geldt hetzelfde voor de laatste fragment, waardoor het beeld met het geluid mee beweegt en soms verdwijnt als het geluid zachter wordt.

# Exclusive Design principes

## Ignore Conventies
Ik heb vooral veel geexperimenteerd met verschillende CSS elementen en daaruit de beste visuele oplossingen uitgekozen. Dit zie je namelijk ook terug komen in mijn code. 

## Prioritse identity

## Identiteit van Darice

Ik heb vooral erg goed geluisterd naar wat Darice graag wilde terug zien in de video: 

1) Verschillende personages een andere kleur gegeven om ze beter te kunnen onderscheiden van elkaar. Ook heb ik met de collega van de Officer KD6 - 3.7. extra aangegeven dat hij agressive aan het schelden is d.m.v. ‘small caps’. 

2) De achtergrond heb ik niet te afleidend gemaakt van het lezen, omdat Darice graag de focus wilde houden op de video. Hiermee bedoel ik geen rare elementen door het beeld heen, maar alleen beetje gespeeld met een cirkel, vergroten en verkleinen van de frame. 

3) De ondertiteling duidelijk leesbaar gemaakt d.m.v. kleur te kiezen die goed te zien is met de achtergrondkleur. Ook heb ik gebruik gemaakt van haar lieveling lettertype, omdat ze dat goed en makkelijkst lezen vindt. 

## Mijn identiteit

Ik heb ervoor gekozen om in mijn video opvallende kleuren te gebruiken. Ik heb hiervoor gekozen, omdat bij alarm of sirene geluiden dat extra te laten opvallen, zodat het opvalt dat er daadwerkelijk ‘iets’ aan de hand is. Dit geldt hetzelfde voor de opkomende hoge pieptoon die steeds feller en duidelijker te zien wordt, maar niet te heftig. 

## De identiteit van de film

De video bevat een duistere, grimmige space gevoel. Dit probeerde ik in mijn video terug te laten komen d.m.v duistere kleuren te gebruiken met de cirkel-effect.

## Study Situation

Op de website van http://css-tricks.com ben ik veel te weten gekomen over het schrijven van de codes die ik heb gebruikt. Al vooral aan het begin van dit vak wilde ik al veel verschillende manieren uitproberen om zoveel variatie in mijn video te stoppen en durf ik wel te zeggen dat ik mij de afgelopen weken wel een beetje een nerd heb gevoeld. Voor dit vak maakte ik mijzelf wel een beetje zorgen of het wel goed zou komen, omdat mijn skills niet erg groot waren. Maar uiteindelijk d.m.v. motivatie en tweeken is het gelukt om een mooie video neer te zetten.  

## Add nonsense

In mijn video maak ik gebruik van het vergroten en verkleinen van de frame. Echter is dit niet erg relevant, omdat de achtergrond ook al veranderd. Het maakt de trailer wel interessanter om naar te kijken, maar is niet nodig. 

# Vragen voor Darice & antwoorden

### Ben je altijd al doof geweest? 
Nee ik was altijd slechthorend, in 2007 doof. Weet wat ik mis, ben niet opgegroei met gebarentaal. Ik gebruikt gesprokentaal.

### Wat zijn je hobbies? 
Alles wat internet is, html css, webblog, nieuwsblog, netflix kijken, friends en boeken lezen.

### Ben je een rustig of druk persoon? 
Minimalisme met accenten. Vind kleuren en druk mooi als het strak gedaan is.

### Ben je snel afgeleid, zo ja waardoor? 
Ja, bij films kijken wel. Omdat ze ondertitels moet lezen, teveel gebeurd lijdt af weet ze niet waar ze op moet focussen.

### Welke dingen vallen extra op in het leven als je doof bent? 
Meer bewust van alle gesprekken. Ze kan liplezen. Maar wil niet te erg staren. Leert overleven met de beperking.

### Welke dingen vallen extra op in een film als je doof bent? 
Niet zo intens meer en gaat nu niet meer naar de bioscoop, alleen bij een actiefilm. Marvel film alleen in de bios niet netflix, beleving is anders. Mist ervaring van muziek. 

### Hoe zie jij de opdracht het liefst uitgevoerd?
Verbaast. Lukte 1 of 2 studenten film geheel te maken. Met achtergrond en ondertiteling niet te verschillende dingen, maar moet een geheel worden.

### Wat vind je van een achtergrond die beweegt of veranderd?
Achtergrond niet stil, maar niet afleidend van het lezen. 
	
### Wat zijn jouw ergste irritaties bij het kijken van een film? 
Film zelf, als de ondertiteling slap is. Als het snel verdwijnt en het is lang. Wat voor soort muziek wordt er afgespeeld, wat voor soort, geeft een sfeer. Als er twee talen gesproken wordt en de ondertiteling zegt er wordt spaans gesproken, maar ze wil dan weten wat ze zeggen. 

### Zie je ondertiteling liever overdreven of rustig?
Het liefst goed leesbaar, omdat het fijn leesbaar moet zijn. Daarnaast hangt het af van het lettertype. 

### Vind je het fijn om te kunnen onderscheiden wie aan het woord is?
Ook subtiele verschillen. Sans en Sans serif zijn haar lievelings lettertypes. Monospace is leuk voor robotsstemmen, niet voor mannen stemmen. Is heel handig. 

### Wat vind u van de film die we nu doen? 
Oude versie gekeken, deze niet. Niet fan van dit soort films. Als alle geluiden in combinatie met kleurengebruik goed gedaan wordt dan wordt het voor haar fijn. Ondertiteling zoals netflix is fijn.

### Wat vind u als de film beweegt, shaken of op en neer?
Vind het oke, maar niet constant. 

### Tips
Kleurgebruik voor ondertiteling, zoek kleur en toegankelijkheid op. Zodat de achtergrond met ondertiteling goed te lezen is. Denk goed na over geluiden. 
 
### Wat vond je het leukste van andere klassen?
Matrix effect. Achtergrond matrix ding maar had computer achtergrond en ondertiteling zwart. Unixterminal. Kreeg een goed gevoel erbij. Basis al gedaan is is fijn, goed leesbaar, achtergrond geluid goed duidelijk is. Als ze de film snapt en
